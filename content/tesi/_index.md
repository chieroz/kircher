---
title: "Tesi"
date: 2020-09-21T14:29:50+02:00
author: "Chieroz"
slug: "Premessa"
---

## Doverosa premessa

Sono trascorsi molti anni da quando ho completato e discusso con ottimi risultati la mia tesi di laurea sulla _Musurgia Universalis_ di Athanasius Kircher.

Non ricordo nemmeno bene perché avessi scelto proprio questo argomento, ma sicuramente ebbe il suo peso un prezioso suggerimento contenuto in _Come si scrive una tesi di laurea_ di Umberto Eco, che ricostruisco a memoria così: "possibilmente trattate un argomento circoscritto, che molti conoscano superficialmente o per sentito dire ma che pochissimi padroneggino veramente bene".

La musurgia era un tema forse non facilmente circoscrivibile, ma era sicuramente noto per sommi capi a molti e terra incognita nei dettagli per quasi tutti.

