---
title: "3. Musurgia Mirifica"
date: 2020-09-21T14:26:18+02:00
author: "Carlo Mario Chierotti"
weight: 4
slug: "03"
---

## 3.1 Un nuovo modo di comporre

Il "Liber Octavus de _Musurgia mirifica_ hoc est Ars Nova Musarithmica recenter inventa, qua quiuis etiam quantumuis Musicae imperitus, ad perfectam componendi notitiam breui tempore pertingere potest" (MU B 1) espone una rivoluzionaria tecnica di composizione riservata esclusivamente alla musica vocale.

Il metodo compositivo è basato sull'uso di tabelle chiamate _tabellae melotacticae_, che contengono accordi a quattro voci cifrati in _numeri harmonici_ (MU B 53), cioè seguendo le convenzioni del basso continuo. Kircher dichiarò di averle elaborate sfruttando in modo peculiare le potenzialità delle tecniche combinatorie: "[...] principia totius Musurgicae combinationis artis analyticae subsidio aggressus, praestantiores Musurgisque magis necessarias harmonicarum metatheses tabulas [le tavole con gli accordi cifrati] magno sane labore redegi ea arcani artificii dispositione" (MU B 2). Ciascuna _tabella melotactica_, chiamata anche _pinax_, contiene le sequenze preparate per collimare con uno specifico metro poetico. Ogni sequenza così preparata viene definita _musarithmus_: "Musarithmum [...] nihil aliud dicimus, quam harmonicorum numerorum certis pedibus metricis correspondentium atque in pinaces seu tabulas methodicas redactorum aggregatum" (MU B 53). I _musarithmi_ si presentano come insiemi di cifre disposte su quattro righe:<a class="footnote-link" href="#" data-toggle="modal" data-target="#fnModal" data-footnote="71">[71]</a>

<table class="table table-sm table-bordered">
<tr>
	<td>....</td>
	<td>553233</td>
	<td>....</td>
	<td>....</td>
	<td>....</td>
	<td>....</td>
</tr>
<tr>
	<td>....</td>
	<td>875777</td>
	<td>....</td>
	<td>....</td>
	<td>....</td>
	<td>....</td>
</tr>
<tr>
	<td>....</td>
	<td>323455</td>
	<td>....</td>
	<td>....</td>
	<td>....</td>
	<td>....</td>
</tr>
<tr>
	<td>....</td>
	<td>868733</td>
	<td>....</td>
	<td>....</td>
	<td>....</td>
</tr>
</table>

Nell'esempio ogni blocco si riferisce a un singolo verso di sei sillabe: la lettura è melodica su ogni riga da sinistra verso destra, armonica dal basso verso l'alto; ogni accordo corrisponde ad una sillaba del testo da musicare. Le quattro linee orizzontali si riferiscono alle quattro parti tradizionali dell'armonia vocale: _bassus_, _tenor_, _altus_ e _cantus_.

Unitamente ai _musarithmi_ è presente nelle _tabellae melotacticae_ un certo numero di strutture ritmiche, definite _notae metrometrae_, da applicare alle note. Kircher ha preparato notae metrometrae in tempo binario e in tempo ternario,<a class="footnote-link" href="#" data-toggle="modal" data-target="#fnModal" data-footnote="72">[72]</a> che possono essere applicate senza restrizioni a qualunque sequenza di note del _pinax_.

Il lavoro compositivo vero e proprio consiste quindi nell'assemblare in successione diverse sequenze di accordi cifrati, cioè vari _musarithmi_. Punto di partenza è il testo: il compositore (sarebbe meglio dire l'operatore) che utilizzi la _musurgia mirifica_ deve prendere in considerazione il contenuto affettivo complessivo, il numero delle sillabe e la distribuzione degli accenti: queste variabili determinano la scelta di una piuttosto che di un'altra serie di _musarithmi_, così come influenzano la scelta di un tono piuttosto che di un altro.

Per il momento mi limiterò quindi ad affermare che la _musurgia mirifica_ funziona soprattutto come gioco di assemblaggio di sequenze musicali preordinate, che trova un punto di forza nell'essere ispirato alle tecniche della combinatoria: anche avendo a disposizione un limitato numero di _musarithmi_,<a class="footnote-link" href="#" data-toggle="modal" data-target="#fnModal" data-footnote="73">[73]</a> l'operatore è in grado di realizzare concatenazioni di sequenze di accordi sempre diverse. Si tratta di un modo di procedere che evita intrinsecamente la ripetizione di sequenze già utilizzate; così si esprime Kircher in MU B 48:

Constitit autem haec nova nostra Musurgia potissimum in artificiosa columnarum melotacticarum combinatione; ex qua quomodolibet facta necessario semper nova resultabit harmonia.

Oltre a ciò Kircher elaborò, come vedremo nel corso del quinto e del sesto capitolo, alcuni metodi per manipolare il materiale musicale ottenuto con l'assemblaggio dei _musarithmi_ e ovviare ad un'eventuale uniformità del tessuto armonico.


## 3.2 Uno sguardo d'insieme

All'interno della _Musurgia Universalis_ l'ottavo libro costituisce una sezione dalle dimensioni non indifferenti, che si estende per le prime duecento pagine del secondo tomo: si divide in quattro parti, le quali intendono esporre la materia in modo sistematico e progressivo. Nella "Musurgia Combinatoria" (MU B 3-27) e nella "Musurgia Rhythmica sive Poetica" (MU B 27-45) trovano posto rispettivamente un'esposizione dei principi generali della combinatoria e un breve trattato di prosodia e metrica. Si tratta di parti introduttive: si vedano supra i capitoli ad essi dedicati. La sezione più cospicua e specifica del libro ottavo, la più ampia (139 pagine) e la più densa di contenuti è denominata semplicemente "Pars III, Musarithmorum melotheticorum praxin exhibens" (MU B 46-184). Essa si articola a sua volta in tre grossi blocchi denominati Syntagma I (MU B 54-102), Syntagma II (MU B 102-141), e Syntagma III (MU B 141-184). Questa tripartizione rispecchia l'ampliarsi progressivo delle possibilità offerte dalla tecnica della _musurgia mirifica_: si inizia con una semplice armonizzazione a quattro voci in contrapunctus simplex che lascia poi il posto al _contrapunctus floridus_ e quindi alla possibilità di comporre secondo i vari stili contemplati dalla classificazione di Kircher contenuta nel "De vario stylorum harmonicorum artificio" (MU A 581-598)<a class="footnote-link" href="#" data-toggle="modal" data-target="#fnModal" data-footnote="74">[74]</a> utilizzando tutti gli artifici. Tuttavia questo stadio della _musurgia mirifica_, denominato _musurgia_ _rethorica_,<a class="footnote-link" href="#" data-toggle="modal" data-target="#fnModal" data-footnote="75">[75]</a> viene delineato solo nei suoi tratti generali. Kircher affermò che si trattava di qualcosa che non poteva essere divulgato senza precauzioni nei dettagli specifici e reconditi: le tecniche della _musurgia_ _rethorica_ sarebbero state comunicate esclusivamente "solis Principibus, & summis Viris, Amicisque" (MU A XXV). Kircher (MU B 166) si giustificò in questo modo:

> Verum ad instantiam ipsorummet Principum, ipsorum etiam musicorum, consulto insigne arcanum silentio inuoluendum duxi; nè quod tanto nullo non tempore in precio fuit apud summos quosuis viros, publico iuri datum vilesceret; sufficiat benemeritis Principibus illud oretenus vel scriptis communicasse.

Aggiunse poi (MU B 184) questa precisazione:

> Noverit tamen Lector [...] tabulas dicti artificij consulto in hoc libro omisisse; utpote Solis principibus & benemeritis amicis reservatas.

Nella quarta sezione, estremamente concisa (solo quattordici pagine), denominata "Musurgia Mechanica, sive de varia mobilium Musurithmicarum columnarum Metathesi sive transpositione" (MU B 185-199), Kircher espone molto succintamente l'_arca musarithmica_, uno strumento che egli ha ideato per rendere più facile e veloce il lavoro di composizione secondo la _musurgia mirifica_. Inoltre nei capitoli "Rabdologia Musurgica" (MU B 190-193) e "Plectrologia Musarum"<a class="footnote-link" href="#" data-toggle="modal" data-target="#fnModal" data-footnote="76">[76]</a> (MU B 193-199) egli tratta altri metodi di composizione, da lui escogitati in precedenza.


##  3.3 Una lunga gestazione

Kircher gettò i semi della _musurgia mirifica_ già in un lontano passato: "Iam multis annis hoc studio incubui" (MU B 2) Questo ci appare chiaro anche dai resoconti fatti dal suo discepolo e collaboratore Caspar Schott,<a class="footnote-link" href="#" data-toggle="modal" data-target="#fnModal" data-footnote="77">[77]</a> nella _Magia Universalis_<a class="footnote-link" href="#" data-toggle="modal" data-target="#fnModal" data-footnote="78">[78]</a> e nell'_Organum Mathematicum_.<a class="footnote-link" href="#" data-toggle="modal" data-target="#fnModal" data-footnote="79">[79]</a> Non c'è dubbio tuttavia che la realizzazione nella forma compiuta e definitiva del 1650 non dovette risalire a molto tempo prima.

Sin dall'adolescenza Kircher aveva elaborato un metodo di composizione basato su semplici tabelle numeriche:<a class="footnote-link" href="#" data-toggle="modal" data-target="#fnModal" data-footnote="80">[80]</a> la rabdologia musurgica, descritta anche nella _Musurgia Universalis_, che ebbe la sua prima dimostrazione pubblica nel 1631 a Würzburg.<a class="footnote-link" href="#" data-toggle="modal" data-target="#fnModal" data-footnote="81">[81]</a> Si trattava una tecnica molto semplice, capace solo di consonanze perfette: in pratica le tabelle numeriche elaborate da Kircher, i bacilli musurgici, consentivano di armonizzare a quattro voci e in assoluta omoritmia una linea di basso data, utilizzando solo accordi perfetti.

Kircher insegnò il metodo a Schott e ad altri discepoli: quando dovette fuggire dalla città (il giorno 11 ottobre 1631) per sfuggire alle persecuzioni delle truppe svedesi di Gustavo Adolfo, per la fretta dimenticò nella propria cella la cistula contenente i _bacilli_ e il _pantometrum_<a class="footnote-link" href="#" data-toggle="modal" data-target="#fnModal" data-footnote="82">[82]</a> che Schott ritrovò fortunosamente in quello stesso luogo anni dopo.<a class="footnote-link" href="#" data-toggle="modal" data-target="#fnModal" data-footnote="83">[83]</a> Le apparizioni pubbliche dell'arte compositiva kircheriana si moltiplicarono dopo Würzburg. In una lettera,<a class="footnote-link" href="#" data-toggle="modal" data-target="#fnModal" data-footnote="84">[84]</a> Peiresc riferisce di "experiences trez rares" offerte da Kircher in occasione del suo soggiorno ad Avignone durante il 1632 e il 1633. Kircher giunse quindi a Roma preceduto dalla fama procuratagli dal suo metodo di composizione, che era in una fase di continua elaborazione e veniva chiamato ancora "Rabdologia Musurgica", o "Rabdomusurgia". In data 8 aprile 1634 Giovanni Battista Doni da Roma riferisce a Mersenne a proposito di Kircher, un gesuita "molto ingenioso, che compone bellissimi brani musicali per mezzo dei numeri."<a class="footnote-link" href="#" data-toggle="modal" data-target="#fnModal" data-footnote="85">[85]</a> Anche Mersenne dovette lavorare a qualcosa di analogo, perchè lo stesso Doni in una lettera di due anni dopo afferma: "L'invention de composer par combination que vous nous voulez donner, será fort curieux et à mon avis semblable à celle du Pere Athanase".<a class="footnote-link" href="#" data-toggle="modal" data-target="#fnModal" data-footnote="86">[86]</a> Una lettera del cardinale Chigi da Praga, in data 11 febbraio 1651, a proposito della _Musurgia_, dimostra che Kircher aveva già esposto i principi della composizione meccanica al futuro papa Alessandro VII "brevi tempore spatio" durante il soggiorno a Malta nel 1638.<a class="footnote-link" href="#" data-toggle="modal" data-target="#fnModal" data-footnote="87">[87]</a>

Un successivo passo nella direzione della _musurgia mirifica_ fu l'_Abacus Contrapunctativus_, basato sugli stessi principi dei bacilli ma dotato di una attrezzatura leggermente più complessa: ne forniamo una descrizione nella sezione ##11.2. Schott afferma che l'abacus non è una scoperta di Kircher, ma era già stato descritto da Robertus de Fluctibus (Robert Fludd) in una sezione della sua Utriusque Cosmi Historia.<a class="footnote-link" href="#" data-toggle="modal" data-target="#fnModal" data-footnote="88">[88]</a> Ugualmente egli ci informa che Georgius Behm, matematico gesuita, fornì una versione ampliata dell'_abacus_ nelle sue _Propositiones Mathematico-Musurgicae_.<a class="footnote-link" href="#" data-toggle="modal" data-target="#fnModal" data-footnote="89">[89]</a> Tale nuova versione consentiva di espungere il rischio di quinte e ottave parallele.

Giungiamo così alla elaborazione della tecnica della _musurgia mirifica_. Si tratta di qualcosa di molto diverso rispetto alla _rabdologia_ o all'_abacus_: qualcosa di più potente, che non necessita di un basso o di un canto dato e che per di più può produrre musiche non solo in _contrapunctus simplex_ma anche in _contrapunctus floridus_, sconfinando poi nel reame della _musica pathetica_.

Dopo le prove con i _bacilli_ e con l'_abacus contrapunctativus_ Kircher aveva compiuto molta strada, o almeno questo era il convincimento suo e dei molti che apprezzarono, studiarono e applicarono le sue scoperte.


##  3.4 Le reazioni dei contemporanei

Kircher dichiarò di aver inteso supportare con essa l'opera missionaria dei gesuiti: "ad arcanum hoc publicandum multum potuere, Patruum nostrorum in remotissimam terrarum Indias commigrantium vota, & efficax deprecatio" (MU B 2). I missionari si servivano anche della musica per indottrinare più facilmente le popolazioni con cui venivano in contatto e cercavano di adattare le melodie liturgiche della chiesa di Roma alle lingue delle popolazioni locali. Tali tentativi erano però molto difficoltosi e si rivelavano spesso infruttuosi: la soluzione ideale sarebbe stata il poter comporre musiche nuove ad hoc, ma erano pochi i missionari in grado di farlo. Con il suo metodo Kircher offriva questa possibilità a tutti, anche agli "amusi", cioè ai "digiuni di musica", ed essi ne salutarono la comparsa con gioia e ammirazione.

Senza dubbio il metodo di composizione della _musurgia mirifica_ mostrò di andare incontro alle esigenze di chi, "musicae imperitus" ma animato dall'interesse e spinto dalla curiosità per questo nuovo metodo, volesse dedicarsi con spirito dilettantesco alla composizione musicale, saltando a piè pari le ostiche e aride secche dello studio teorico. Nel secolo del grande sviluppo della meccanica Kircher destò gli interessi dei nobili eruditi e degli intellettuali, che furono affascinati dalle prospettive del metodo combinatorio e meccanico contenuto nell'ottavo libro, ma riscosse una maggior popolarità presso musicisti dilettanti, mai sazi della gioia ludica di poter finalmente "comporre". Per quanto il fenomeno del dilettantismo musicale compaia in epoca decisamente successiva, esistono precise testimonianze dell'esistenza di tale realtà già nel Seicento attorno alla _musurgia mirifica_: Scharlau cita molte lettere di entusiasti.<a class="footnote-link" href="#" data-toggle="modal" data-target="#fnModal" data-footnote="90">[90]</a>

L'ottavo libro fu la sezione di maggior successo della _Musurgia Universalis_ e potè contare su una viva curiosità da parte del pubblico dei lettori già prima della sua pubblicazione: come abbiamo visto, era noto che Kircher già da decenni era occupato a sviluppare una nuova teoria compositiva. Inoltre gli organizzò un'abile campagna di pubblicitaria, anticipando alla sua vasta cerchia di amici e corrispondenti che nella _Musurgia_ avrebbe riferito dettagliatamente su questo metodo. Dopo la pubblicazione dell'opera, la _musurgia mirifica_ divenne oggetto dell'intenso interesse di molti. Come sappiamo, Kircher affermò ripetutamente, nel corso dell'opera, di aver voluto render noti nella _Musurgia Universalis_ soltanto i caratteri generali del suo nuovo metodo: la naturale curiosità e il desiderio di entrare a far parte di tale comunità ristretta di privilegiati spinse molti a tentare in tutti i modi di convincere Kircher a trasmettere loro tali informazioni considerate riservatissime. Con ogni probabilità, per quanto è dato sapere, nessuno potè vantare un così sommo privilegio: Scharlau, che nel suo saggio ha esaminato anche a tale proposito la corrispondenza di Kircher conservata a Roma, non fa menzione alcuna di lettere o comunicazioni che confermino l'avvenuto passaggio di tali informazioni, mentre invece abbondano le lettere di richiesta e perorazione.<a class="footnote-link" href="#" data-toggle="modal" data-target="#fnModal" data-footnote="91">[91]</a> Nel corso delle ricerche ho trovato un'unica vaga menzione in merito a qualche rivelazione in un passo di una lettera inviata a Kircher dal duca di Braunschweig:

> Cognoscendae istius rei abstrusioris [la parte rimasta segreta] nos incesserat cupiditas [...]. Commode autem supervenit subditum noster, Henricus Iulius Bluminus [...] qui ea, quae ipsi Romae tecum colloquenti, tu ipse hac de re in mandatis dederas, nobis bona fide aperuit.<a class="footnote-link" href="#" data-toggle="modal" data-target="#fnModal" data-footnote="92">[92]</a>

Molti adepti della _musurgia mirifica_ si sarebbero accontentati di possedere lo strumento ideato da Kircher per rendere quasi automatico il lavoro compositivo, l'arca musarithmica, ma anche questa fu una gioia di pochi. Fra i delusi bisogna annoverare anche Leibniz,<a class="footnote-link" href="#" data-toggle="modal" data-target="#fnModal" data-footnote="93">[93]</a> che fu a lungo in rapporto epistolare con Kircher ma non ricevette mai l'esemplare ripetutamente richiesto. Solo quando fu nominato bibliotecario a Wolfenbüttel presso il duca August di Braunschweig (1579-1666), Leibniz potè esaminare e studiare l'arca musarithmica conservata nella biblioteca del duca, che l'aveva ricevuta in dono da Kircher: quell'esemplare, le cui tabelle numeriche sono state scritte a mano dallo stesso Kircher, si trova ancora oggi a Wolfenbüttel, ed è l'unico che sia giunto sino a noi.<a class="footnote-link" href="#" data-toggle="modal" data-target="#fnModal" data-footnote="94">[94]</a> Voglio anticipare che l'esame delle tabelle numeriche di tale esemplare mi ha permesso di concludere che, contrariamente a quanto affermato da Kircher,<a class="footnote-link" href="#" data-toggle="modal" data-target="#fnModal" data-footnote="95">[95]</a> l'arca non contiene affatto le tabelle relative alla _musurgia_ rhetorica. Possiamo quindi ritenere con ogni probabilità che le famose informazioni riservate non sono mai esistite: noi stiamo esaminando la _musurgia mirifica_ così come Kircher l'ha concepita nella sua totalità e l'ha realizzata con le sue lacune. L'allusione ad una sezione riservata fu solo, probabilmente, una pietosa bugia.<a class="footnote-link" href="#" data-toggle="modal" data-target="#fnModal" data-footnote="96">[96]</a>

I seguaci più ragguardevoli della _musurgia mirifica_ furono il papa Alessandro VII Chigi e l'imperatore Ferdinando III. Come abbiamo visto, Kircher aveva esposto all'allora cardinale (eletto al soglio pontificio nel 1655) i principi del proprio metodo di composizione già nel 1638 a Malta, e nel 1650 aveva fatto dono di un esemplare della _Musurgia Universalis_.

I legami con l'imperatore sono stati ricostruiti da Scharlau sulla base di alcune lettere.<a class="footnote-link" href="#" data-toggle="modal" data-target="#fnModal" data-footnote="97">[97]</a> Pare che nel 1649 Kircher avesse costruito per l'imperatore una "macchina compositiva" non meglio identificata:<a class="footnote-link" href="#" data-toggle="modal" data-target="#fnModal" data-footnote="98">[98]</a> latore e mediatore della nuova dottrina presso l'imperatore dovrebbe essere stato Johann Jacob Froberger, il quale all'inizio del 1649 soggiornò a Roma al seguito del fratello dell'imperatore, l'arciduca Leopoldo cui la _Musurgia Universalis_ è dedicata. Nell'estate dello stesso anno Froberger tornò a Vienna, e il "Drama musicum" di Ferdinando III fu quasi sicuramente realizzato utilizzando la _musurgia mirifica_.<a class="footnote-link" href="#" data-toggle="modal" data-target="#fnModal" data-footnote="99">[99]</a>

Alcune parole sono ancora necessarie per evidenziare il ruolo di Froberger: il 18 settembre 1649 egli inviò a Kircher una lettera,<a class="footnote-link" href="#" data-toggle="modal" data-target="#fnModal" data-footnote="100">[100]</a> allegando alcune composizioni (fra cui un Salve Regina) realizzate utilizzando la _musurgia mirifica_. Suggerendo di sottoporle all'esame di Carissimi egli confessa di aver fatto realizzare il manoscritto da un'altra persona, per non correre il rischio di essere riconosciuto.<a class="footnote-link" href="#" data-toggle="modal" data-target="#fnModal" data-footnote="101">[101]</a> Probabilmente trovava che il suo interesse, qualora fosse trapelato, avrebbe avuto riflessi deleteri sulla sua fama di compositore. Non aveva tutti i torti, se consideriamo per un attimo l'accoglienza che i musicisti romani riservarono in generale alla _Musurgia Universalis_ e in particolar modo alla _musurgia mirifica_. La scelta di dedicare un certo spazio (MU B 48; MU B 57; MU B 59) alla confutazione di varie critiche dimostra che Kircher ricevette dei rimproveri già prima della pubblicazione, soprattutto da parte di chi riteneva che una composizione basata sull'applicazione della teoria delle combinazioni inevitabilmente sarebbe risultata monotona dal punto di vista armonico.<a class="footnote-link" href="#" data-toggle="modal" data-target="#fnModal" data-footnote="102">[102]</a> Si tratta di una critica non da poco, che sollevava un dubbio radicale circa la positività del progetto kircheriano: la valuteremo al termine del nostro studio.

In questo contesto Kircher fa riferimento al sistema degli affetti inquadrato nel suo personale sistema degli stili. (Vedi sezione I.4.G) Egli vagheggia un sistema di regole che codifichi un universo di moduli espressivi musicali e realizzi il progetto di un sistema retorico funzionante attraverso una serie di tavole numeriche ("pinax") animate successivamente da procedimenti basati su algoritmi combinatori (Vedi V.2.B "Prime tecniche di variazione", V.3 "Canones totius artis" e tutto il capitolo VIII "Pars III: l'utopia"). Questa parte incompiuta ci offrirà in seguito lo spunto e la cifra per cercare di interpretare il disegno complessivo della _musurgia mirifica_. Non certo in termini di successo o fallimento (cosa che non avrebbe senso) ma tentando di intravedere in esso l'elaborazione di un progetto comunicativo e poetico impostato su basi innovative.

> Il testo sottolineato è stato espunto e deve essere inserito da qualche parte]

<div class="d-block p-3"></div>

<!-- MODAL -->

<div id="fnModal" class="modal fade bd-example-modal-lg" tabindex="-1" role="dialog" aria-labelledby="fnLabel">
    <div class="modal-dialog modal-dialog-centered modal-lg" role="document">
        <div class="modal-content">
            <div class="modal-header">
                <h5 class="modal-title" id="fnLabel">
                    <div id="myFootnoteNumber"></div>
                </h5>
                <button type="button" class="close" data-dismiss="modal" aria-label="Close">
                    <span>×</span>
                </button>
            </div>
            <div class="modal-body">
                <div id="myFootnoteText"></div>
            </div>
        </div>
    </div>
</div>

<!-- NOTES -->

<div class="d-none">

{{ <div id="fn71">
    <p>L'esempio è tratto dal "Pinax IV. Iambica Euripidaea penultima longa" (MU B 83). </p>
</div> }}

{{ <div id="fn72">
    <p>Cfr. _supra_ sez. §sicuro?§ V.1.C. </p>
</div> }}

{{ <div id="fn73">
    <p>I _musarithmi_sono in tutto 436 per il _contrapunctus simplex_ e 230 per il  _contrapuntus floridus_. Se si considera che, solo per fare un esempio, il numero delle combinazioni delle ventun lettere dell'alfabeto italiano ammonta a oltre cinquantun milioni di milioni di milioni, si può capire quanto incommensurabile sia il numero di combinazioni ottenibili con queste poche centinaia di accordi. </p>
</div> }}

{{ <div id="fn74">
    <p>Cfr. _infra_il capitolo §sicuro?§ I.4.G. </p>
</div> }}

{{ <div id="fn75">
    <p>Cfr. _supra_ il capitolo §sicuro?§ VIII. §§ </p>
</div> }}

{{ <div id="fn76">
    <p>Dobbiamo sottolineare che Kircher usa alternativamente i termini "plectrologia" e "sceptrologia". </p>
</div> }}

{{ <div id="fn77">
    <p>Caspar Schott nacque a Königshofen, presso Würzburg, il 5 febbraio 1608. Nel 1627 entrò nella Compagnia di Gesù e fu inviato all'Università di Würzburg. Qui conobbe Kircher, che fu suo insegnante di filosofia: d'ora in avanti Schott lo considererà il proprio maestro, con profondo rispetto ed ammirazione. Costretto a fuggire nel 1631, dapprima seguì Kircher in Francia ma poi si trasferì a Palermo, dove ebbe modo di completare i propri studi. Senza mai avere interrotto i contatti con Kircher, riuscì nel 1652 ad ottenere il trasferimento a Roma. Fu il compilatore di alcune opere basate interamente sui materiali raccolti da Kircher, che egli non aveva tempo di scrivere e sono solitamente ascritte a quest'ultimo. Nel 1655 tornò in Germania per insegnare matematica e fisica a Würzburg; attento e diligente divulgatore, non compì mai ricerche autonome. Spese i suoi ultimi anni nella pubblicazione del materiale accumulato il anni di lavoro. Senza più riuscire a tornare nell'amata Roma morì a Würzburg, stroncato dall'eccessivo lavoro, il 22 maggio 1666. </p>
</div> }}

{{ <div id="fn78">
    <p>Caspar Schott, _Magia universalis Naturae et Artis_, Herbipoli, 1657/1659. Le pagine che interessano a questo proposito si trovano soprattutto nel "Liber VII de Magia Symphoniurgica" della "Pars II Acustica" pp. 382-420. </p>
</div> }}

{{ <div id="fn79">
    <p>Athanasius Kircher, _Organum Mathematicum_, Herbipoli, 1668 e 1688. Le parti pertinenti si trovano nel "Liber IX Musicus", pp. 761-858. Questo testo, nel quale viene descritta una macchina calcolatrice inventata da Kircher, è stato in realtà redatto da Schott: il materiale tuttavia ascende completamente a Kircher, nominato sempre come "author". Carlos Sommervogel nella _Bibliothèque de la Compagnie de Jésus_, op. cit., assegna (col. 1065, n. 26) il testo a Kircher (vedi anche infra l'"Elenco cronologico delle opere di Athanasius Kircher"); per amore di precisione riferiamo che nell'esemplare consultato (ed. del 1668) è invece Schott ad essere indicato come autore. </p>
</div> }}

{{ <div id="fn80">
    <p>Caspar Schott, §§§, op. cit., "De Symphoniurgia Contrapuncti simplicis per bacillos musurgicos", p. 387. </p>
</div> }}

{{ <div id="fn81">
    <p>"... cum his Herbipoli Mathematicas Disciplinas publicé in scholis profiteretur", _ibidem_. </p>
</div> }}

{{ <div id="fn82">
    <p>Si tratta di una specie di regolo calcolatore, descritto da Kircher nel _Pantometrum Kircherianum_, Herbipoli, 1660. </p>
</div> }}

{{ <div id="fn83">
    <p>Caspar Schott, §§§, op. cit., p. 392. </p>
</div> }}

{{ <div id="fn84">
    <p>Aix-en-Provence, 6 giugno 1633. Citato da Ulf Scharlau, _Athanasius Kircher (1601-1680) als Musikschriftsteller_, op. cit., p. 34. </p>
</div> }}

{{ <div id="fn85">
    <p>Marin Mersenne, _Correspondence_, 4 (1955), n. 326. Citato da Ulf Scharlau, _Athanasius Kircher (1601-1680) als Musikschriftsteller_, op. cit., p. 34. </p>
</div> }}

{{ <div id="fn86">
    <p>La lettera è datata "Roma, 27 febbraio 1636". Si trova in Marin Mersenne, _Correspondence_ 6 (1960), n. 544. La questione alla base dell'intero progetto della _musurgia mirifica_ venne trattato da Mersenne nella "Question 36" delle _Questions inouyes_, Paris, 1634. Alla domanda Mersenne risponde affermativamente, in quanto la composizione musicale a suo giudizio non è altro che una successione di consonanze che si susseguno le une alle altre. Anche nella _Harmonie Universelle_ (vedi _infra_ tutto il capitolo III) la combinatoria applicata alla musica occupa un posto d'onore. </p>
</div> }}

{{ <div id="fn87">
    <p>Lettera da Aachen, 11 febbraio 1651. Citata da Ulf Scharlau, _Athanasius Kircher (1601-1680) als Musikschriftsteller_, op. cit., p. 35. </p>
</div> }}

{{ <div id="fn88">
    <p>"De templo Musicae", "De Thaliae baculo, per quem non modo cantuum partes, sed & verae ipsorum concordantiae earumque positiones debite delineantur" (Tractatus II, Pars II, Liber I) in: Robert FLUDD (Robertus de Fluctibus), ]</a>_Utriusque Cosmi Maioris scilicet et Minoris Metaphysica, Physica atque Technica Historia_[, Oppenheim, 1617, p. 224 e sgg. </p>
</div> }}

{{ <div id="fn89">
    <p>Georgius Behm (Litomierczicze, Bohemia, 1621; Znaym, 1666), _Propositiones Mathematico-Musurgicae quae facilius fiunt per Musurgiam Symphoniurgicam Kircheri_, Pragae, 1650. </p>
</div> }}

{{ <div id="fn90">
    <p>Ulf Scharlau, _Athanasius Kircher (1601-1680) als Musikschriftsteller_[, op. cit., pp. 351-353. </p>
</div> }}

{{ <div id="fn91">
    <p>Per un rapido esame di esse vedi Scharlau, _Athanasius Kircher (1601-1680) als Musikschriftsteller_, op. cit., pp. 346-355. </p>
</div> }}

{{ <div id="fn92">
    <p>La lettera si trova in: Jacob Burckhard, _Historiae Bibliothecae Augustae, quae Wolfenbutteli est_, Lipsiae, Typis Breitkopfianis, 1746; Pars II Caput III, p. 128. </p>
</div> }}

{{ <div id="fn93">
    <p>Leibniz aveva acquisito le sue conoscenze musicali soprattutto dal _Syntagma Musicum_ di Michael Praetorius e dalla _Musurgia Universalis_ di Kircher, che cita spesso nei suoi testi (§§Scharlau riferisce ad esempio di due passi negli _Opuscules_, 1903, 223 e 280). Leibniz fu soprattutto interessato dalle possibilità teoriche della combinatoria, soprattutto all'ulteriore sviluppo del procedimento creato da Kircher preparando una macchina che applicando il metodo della combinazione avrebbe potuto essere applicabile a tutti i campi dello scibile umano. Leibniz si occupò della combinatoria nella _Dissertatio de arte combinatoria_, Lipsiae, 1666. Cfr. per approfondimenti P. Friedländer, "Athanasius Kircher und Leibniz. Ein Beitrag zur Geschichte der Polyhistorie im XVII Jahrhundert", _Rendiconti. Atti della Pontificia Accademia Romana di Archeologia_, serie III, volume XIII (a. a. 1937), pp. 229-247. Cfr. anche Andrea Luppi, _Lo specchio dell'armonia universale. Estetica e musica in Leibniz_, Milano, Franco Angeli, 1989. </p>
</div> }}

{{ <div id="fn94">
    <p>Wolfenbüttel, Herzog August Bibliothek, Sign.: Cod. Guelf. 90 Aug. 8°. </p>
</div> }}

{{ <div id="fn95">
    <p>Afferma infatti Kircher al termine dell'esposizione del contenuto delle dieci tabelle relative alla </a>_musurgia rhetorica_ (MU B 147): "Atque hi sunt Pinaces, quibus Arca nostra Musurgica constat, ad perfectam componendi notitiam perducentes, quos tamen in hoc libro [...] consulto omisimus." </p>
</div> }}

{{ <div id="fn96">
    <p>Cfr. Bruno Pinchard, , in AA.VV., _Enciclopedismo in Roma barocca_, op, cit., pp. 87-100. Egli afferma (p. 100, n. 38) che "Il est difficile d'Ûtre de plus mauvaise fois que Kircher" quando allude alle pagine più segrete. </p>
</div> }}

{{ <div id="fn97">
    <p>Ulf Scharlau, _Athanasius Kircher (1601-1680) als Musikschriftsteller_, op. cit., pp. 348-349. </p>
</div> }}

{{ <div id="fn98">
    <p>Il gesuita confessore di Ferdinando scrive da Vienna il 6 febbraio 1649 a Kircher: "Valde Imp[er]ator expectat cistam musurgicam" (Greg. 561/133). La cassetta arrivò a Vienna in quello stesso anno. </p>
</div> }}

{{ <div id="fn99">
    <p>§§§§, in Guido Adler, (Hrsg.) _Musikalische Werke der Kaiser Ferdinand III., Leopols I., und Joseph I._, Wien, 1892, Bd. II. 305. </p>
</div> }}

{{ <div id="fn100">
    <p>Greg. 557/305. </p>
</div> }}

{{ <div id="fn101">
    <p>Tale prudenza non deve stupire: i rapporti fra Froberger e Carissimi erano stati molto stretti. Vedi soprattutto Ulf Scharlau, "Neue Quellenfunde zur Biographie Johann Jakob Froberger" _Mf_[§, 22 (1969), pp. 47-52. </p>
</div> }}

{{ <div id="fn102">
    <p>§§§§§ "...] quae etiam hic addere volui, ut quorundam Musicorum practicorum maledicentiam compescam, qui statim hisce visis obijciunt Musicam semper eandem prodire" (MU B 48). Si noti l'uso del temine _musicus practicus_, scelto appositamente in segno di scarsa considerazione: il _practicus_ è colui che non sa ciò che fa, ma compone "a orecchio". Per Kircher invece il _musicus perfectus_ è colui che unisce pratica e teoria. Vedi _supra_[ §sicuro?§ I.4.A. </p>
</div> }}

</div>
